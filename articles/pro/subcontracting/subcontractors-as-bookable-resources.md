---
title: Задаване на подизпълнители като налични ресурси
description: Тази тема обяснява как да зададете и поддържате ресурси на подизпълнители, създадени от потребители и контакти в системата, така че те да могат да се свържат с подизпълнители в Microsoft Dynamics 365 Project Operations.
author: rumant
ms.date: 07/28/2021
ms.topic: article
ms.reviewer: kfend
ms.author: rumant
ms.openlocfilehash: c765e3c423e440f092c92f9bab75304914b0609447f1dc1c014f98801561b7a6
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: bg-BG
ms.lasthandoff: 08/06/2021
ms.locfileid: "6994173"
---
# <a name="set-up-subcontractors-as-bookable-resources"></a>Задаване на подизпълнители като налични ресурси

[!include [banner](../../includes/dataverse-preview.md)]

_**Прилага се за:** Леко внедряване – фактуриране на сделката към проформа_

Следвайте тези стъпки, за да зададете подизпълнители като налични ресурси в Microsoft Dynamics 365 Project Operations.

1. Отидете на **Проект** \> **Ресурси** и изберете **Нов**.
2. На страницата **Нов наличен ресурс**, в полето **Тип ресурс** изберете една от следните опции:

    - **Потребител** – изберете този тип ресурс, ако подизпълнителят трябва да получи достъп до Project Operations, за да въведе време или разходи. Ако изберете **Потребител**, подизпълнителят се нуждае от валиден лиценз за достъп до системата.
    - **Контакт** или **Акаунт** – изберете един от тези типове ресурси, ако подизпълнителят не се нуждае от достъп до Project Operations, но трябва да е достъпен за присвояване на задачи или резервации по проекти. Нито един от тези типове ресурси не предоставя достъп до системата. Изберете **Акаунт**, за да представите фирмата на доставчика като наличен ресурс. Изберете **Контакт**, за да представите отделните служители на доставчика.

3. В зависимост от типа ресурс, който сте избрали, ще бъдете подканени да изберете съответния потребител, акаунт или запис на контакт.
4. В полето **Тип работник** изберете „Работник по договор“, за да зададете подизпълнителя като наличен ресурс.

    > [!NOTE]
    > Ако оставите полето **Тип работник** празно, наличният ресурс ще се счита за служител.

5. Ако сте избрали **Работник по договор** като тип работник, изберете доставчика, за когото работи ресурсът.
6. Изберете часовата зона на ресурса и след това изберете **Записване**. За да присвоите шаблон за работно време към наличния ресурс, можете да изберете **Задаване на календар** на страницата със списък **Наличен ресурс**.

За да се свърже с ред за подизпълнение, наличният ресурс трябва да отговаря на следните условия:

- Наличният ресурс трябва да е работник по договор.
- Наличен ресурс от тип **Контакт** трябва да е свързан с акаунта на доставчика като контакт. Не е необходимо наличен ресурс от тип **Потребител** да е свързан с акаунта на доставчика като контакт.
- Стойността на полето **Доставчик** за наличния ресурс трябва да съвпада със стойността на полето **Доставчик** за подизпълнението.

## <a name="update-the-type-of-worker-and-vendor-mapping-for-bookable-resources"></a>Актуализиране на типа съпоставяне на работник и доставчик за налични ресурси

Полето **Тип работник** за наличен ресурс определя дали наличният ресурс е работник по договор или служител. Полето **Доставчик** определя акаунта на доставчика, с който е свързан наличният ресурс. Като свържете наличен ресурс с доставчик като контакт, посочвате, че контактът е служител на фирмата доставчик.

Ако полетата **Тип работник** и **Доставчик** за наличен ресурс се променят, промените ще засегнат всички бъдещи валидирания на нови записи, създавани от наличния ресурс, като записите за време. Промените обаче няма да направят съществуващите записи невалидни.

[!INCLUDE[footer-include](../../includes/footer-banner.md)]
