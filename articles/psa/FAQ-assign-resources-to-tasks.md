---
title: Присвояване на ресурс към задача
description: Тази тема предоставя информация за това как да присвоявате ресурси към задачи.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 9/27/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: b7aef799ec4b90d602a6f3641cbac06264664f00
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: bg-BG
ms.lasthandoff: 10/28/2020
ms.locfileid: "4125120"
---
# <a name="assign-a-resource-to-a-task"></a>Присвояване на ресурс към задача

Има три начина да присвоите ресурс към задача в Microsoft Dynamics 365 Project Service Automation.

## <a name="book-a-resource-as-a-team-member-and-then-assign-the-resource-to-a-task"></a>Резервиране на ресурс като член на екипа и след това присвояване на ресурса към задача

Можете да добавите ресурс към екипа на проекта и след това да присвоите ресурса към задача в графика на проекта.

1. В раздела **Член на екипа** добавете нов член на екипа, като изберете **Нов**. 

2. Отваря се панелът **Бързо създаване на член на екипа**, където можете да изберете име на наличен ресурс и да зададете роля. 

    Изберете един от следните методи на разпределение за резервиране на ресурса:

    - **Пълен капацитет** резервира пълния капацитет на ресурса за указаните дати „от” и „до”.
    - **Процент от капацитета** резервира ресурса за процент от капацитета му за указаните дати „от” и „до”.
    - **Равномерно разпределение по часове** резервира ресурса за указан брой часове, като ги разпределя поравно на ден за указаните дати „от” и „до”.
    - **Предно натоварване на часовете** резервира ресурса за определен брой часове, като натоварва отпред часовете на ден през указаните дати „от” и „до”.
    - **Няма** добавя ресурса към екипа, но не създава никакви резервации, които да абсорбират производителността му.

3. В мрежата **График** за задача изберете иконата **Ресурс** в клетката за ресурс, след което под **Члена на екипа** изберете члена на екипа, който току-що добавихте. 

> [!NOTE]
> В раздела **Член на екипа** и в раздела **Съгласуване** ресурсът показва резервирани и присвоени часове. Те би трябвало да са еднакви, но не е задължително, защото резервациите и присвояванията не са тясно обвързани. Разделът **Съгласуване** ви предоставя подробности, когато са различни, например когато присвоите на ресурс повече часове, отколкото сте резервирали. Ако е необходимо, можете да коригирате информацията, като удължите резервациите на ресурса или промените присвояването.

## <a name="create-a-generic-team-member-through-task-assignment"></a>Създаване на общ член на екипа чрез присвояване на задачи

Когато създавате общ член на екип чрез присвояване на задачи, създавате контейнер или общ ресурс, който описва характеристиките на наименувания ресурс, който в крайна сметка искате да работи по задачата. След това създавате изискване (или подавате заявка с помощта на това изискване), което се използва за търсене и резервиране на наименувания ресурс.

1. В мрежата **График** за дадена задача изберете иконата **Ресурс** в клетката на ресурса.

2. Въведете име, което да служи като име на ресурс на контейнера. Например програмен мениджър.

3. Изберете **Създаване** и в полето **Бързо създаване на член на екипа на проекта** задайте ролята за общия ресурс.

4. Можете да продължите да присвоявате задачи към този ресурс на контейнер, като изберете ресурса в **Селектор на ресурси** за задачата. Те са изброени под **Членове на екипа**.

5. Когато приключите с присвояването на общ ресурс, изберете общия ресурс в раздела **Екип** и след това изберете **Създаване на изискване**, за да създадете изискване за ресурс за общия ресурс.

6. Изберете **Резервиране** за генеричен ресурс. След това можете да използвате таблото на графика, за да намерите и резервирате реален ресурс. Можете също да подадете изискването за изпълнение от мениджър на ресурс.

7. Когато генеричен ресурс е изпълнен с наименуван ресурс, генеричният ресурс се премахва от екипа и присвояванията на задачи за генеричния ресурс се присвояват на наименувания ресурс, който изпълнява изискването на ресурса на генеричния ресурс.

## <a name="assign-a-named-resource-from-the-list-of-all-bookable-resources"></a>Присвояване на наименуван ресурс от списъка с всички налични ресурси

Можете да използвате полето за търсене в **Селектор на ресурси**, за да търсите всички налични ресурси и да ги присвоявате към задача.

Ресурсите, присвоени по този начин, се добавят към екипа без никакви резервации. Това е подобно на добавянето на член на екипа и избирането на „Няма“ като метод на разпределение. Ресурсът се показва в разделите **Екип** и **Съгласуване** като ресурси само с присвоявания и дефицит на резервиране. Резервирайте ги, ако искате да използвате тяхната наличност.

1. В мрежата **График** за дадена задача изберете иконата **Ресурс** в клетката на ресурса.

2. Започнете да въвеждате име. Резултатите от търсенето за името се показват в **Селектор на ресурси** под **Други ресурси**.

3. Изберете ресурса, който искате да присвоите на задачата.

