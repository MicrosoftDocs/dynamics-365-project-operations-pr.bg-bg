---
title: Изключване на ценово измерение
description: Тази тема показва как да зададете ценови измерения в решението Project Service.
author: Rumant
manager: kfend
ms.custom:
- dyn365-projectservice
ms.date: 11/06/2018
ms.topic: article
ms.service: business-applications
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
- ProjectOperations
ms.openlocfilehash: da0ac942579ba8d9b2258a011b8eeef8e64ba9c9
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: bg-BG
ms.lasthandoff: 02/10/2021
ms.locfileid: "5147280"
---
# <a name="turn-off-a-pricing-dimension"></a>Изключване на ценово измерение

[!include [banner](../includes/psa-now-project-operations.md)]

Може да се наложи да преглеждате и актуализирате ценовата си стратегия на всеки няколко години. Всички актуализации, които правите, може да изискват да изключите съществуващо ценово измерение и да създадете ново. Например може да сте ценообразували преди по **Роля**, но сега сте решили да ценообразувате по **Трудов стаж**. Това може да изисква от вас да изключите **Роля** като ценово измерение и да създадете **Трудов стаж** като ново ценово измерение. 

Изключването на ценово измерение, независимо дали е стандартно, или персонализирано, може да се извърши, като се зададат полетата **Приложимо за разходи** и **Приложимо за продажби** на ценовото измерение на **Не**.

Когато направите това обаче, може да получите следното съобщение за грешка.

![Вероятна грешка на бизнес процес при изключване на ценово измерение](media/Business-Process-Error.png)


Това съобщение за грешка показва, че има ценови записи, които преди това са били настроени за измерението, което се изключва. Всички записи на **Цена на роля** и **Надценка над цена на роля**, които се отнасят към измерение, трябва да бъдат изтрити преди приложимостта на измерението да може да бъде зададена на **Не**. Това правило се отнася за стандартните ценови измерения и всички персонализирани ценови измерения, които може да сте създали. Причината за тази проверка е, че Project Service има ограничение всеки запис на **Цена на роля** да има уникална комбинация от измерения. Например в ценова листа, наречена **Разходни ставки САЩ 2018**, имате следните редове за **Цена на роля**. 

| Стандартна длъжност         | Организационна единица    |Единица   |Цена  |Валута  |
| -----------------------|-------------|-------|-------|----------|
| Системен инженер|Contoso САЩ|Час| 100|USD|
| Старши системен инженер|Contoso САЩ|Час| 150| USD|


Когато изключите **Стандартна длъжност** като ценово измерение и програмата за ценообразуване на Project Service търси цена, тя ще използва само стойността на **Организационна единица** от контекста на въвеждане. Ако **Организационната единица** на контекста на въвеждане е „Contoso САЩ“, резултатът ще бъде нееднозначен, защото и двата реда ще съвпадат. За да избегнете този сценарий, когато създавате записи **Цена на роля**, Project Service проверява дали комбинацията от измерения е уникална. Ако измерението се изключи, след като са създадени записите **Цена на роля**, това ограничение може да бъде нарушено. Затова е необходимо, преди да изключите дадено измерение, да изтриете всички редове за **Цена на роля** и **Надценка над цена на роля**, които имат попълнена тази стойност на измерение.

