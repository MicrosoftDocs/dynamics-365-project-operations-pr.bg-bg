---
title: Процеси на продажба
description: Тази тема предоставя информация за основните процеси на продажба.
author: rumant
manager: kfend
ms.service: dynamics-365-customerservice
ms.custom:
- dyn365-projectservice
ms.date: 03/01/2019
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: f09b30fe6d842faaf896cb97f44b060ec4049213
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: bg-BG
ms.lasthandoff: 10/16/2020
ms.locfileid: "4071934"
---
# <a name="sales-processes"></a>Процеси на продажба

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Процесите на продажба, които се използват в организация, базирана на проекти, се различават от процесите на продажба, които се използват в организация, базирана на продукти. Тази разлика възниква, защото циклите на продажба за базирани на проекти организации са по-дълги и изискват персонализирани техники за оценка, за да се анализират и създават оферти за всяка сделка. Dynamics 365 Project Service Automation използва някои от същите функции, които се използват в процеса на продажби за Dynamics 365 Sales. Ето някои примери:

- Обект „Потенциален клиент“ се използва за проследяване на процеса на продажба.
- Квалифицираните потенциални клиенти се проследяват като възможности. Процесът на продажба може да започне и с възможност.
- Всички свързани артефакти за дадена възможност се оценяват. Тези артефакти включват екипа по продажби, заинтересованите страни, вероятността, оценката, етапите на продажба и бизнес процесите.
- Създават се по няколко оферти за възможност.
- Оферта се маркира като **Затворена като спечелена** за създаване на поръчка за продажба. В PSA поръчката за продажба е персонализирана и се нарича договор по проект.

Следващата илюстрация показва типичен процес на продажба в базирана на проекти организация.

> ![Процес на продажба в базирана на проекти организация](media/basic-guide-1.png)

## <a name="estimating-a-sale"></a>Прогнозна оценка на продажба
Стойността на продажба може да бъде оценена въз основа на проекти, които преди това са били доставени, и сложността на проектите. За проекти, които включват разширения на предишни проекти, или проекти, при които експертният опит на доставчика е висок и се използват добре познати шаблони за работа, можете да използвате по-опростен процес на прогнозна оценка. По-сложните проекти обикновено имат по-дълъг метод на закупуване. Следователно има повече етапи в процеса на прогнозна оценка на продажбите. В началото на процеса екипът по продажбите използва данните от мениджърите на акаунти и тесните специалисти (SME), за да започне да създава прогнозна оценка на високо ниво за всеки отделен компонент от работата, който е офериран. Тези компоненти на работата се представят чрез редове на офертата. 

Можете да създадете прогнозна оценка на високо ниво на офертата. Накрая тази прогнозна оценка на високо ниво ще бъде заменена с по-подробна оценка, която се основава на план на проекта, който създавате с помощта на стандартизирани шаблони за проекти. Тези шаблони ви помагат да създадете график и да определяте паричните стойности на офертата и нейните компоненти (редове на офертата). 

Можете да създадете няколко оферти за даден проект и да ги групирате по тип обект с една възможност. Накрая една от тези оферти се отбелязва като **Затворена като спечелена** и се създава договор по проект или техническо задание (SOW). Договорът по проект съдържа договорената стойност за всеки компонент (ред на договор), който е приет от клиента за доставка. SOW обикновено се създава като документ на Microsoft Word. Всички фактури, които се изпращат на клиента в хода на изпълнението на проекта, се позовават на договора по проекта или SOW.

Можете също да създавате алтернативни оферти под един тип обект на възможност или да настроите системата така, че да се създава договор по проекта, когато офертата бъде спечелена. В този случай можете да прикачите документ на Word, който представлява SOW, към записа на договора по проекта.

![Затваряне на оферта за създаване на договор по проект](media/basic-guide-2.png)

## <a name="configuring-the-sales-process"></a>Конфигуриране на процеса на продажба
Можете да използвате потоци на бизнес процес (BPF) в Microsoft Dynamics 365, за да конфигурирате вашия процес на продажба. BPF предоставя на вашия персонал за продажби направляван визуален интерфейс, който той може да използва, за да придвижва сделки напред през етапите, които са типични за вашата фирма.

Вашата фирма например може да има следните шест етапа в процеса на продажба:

1. Квалифициране
2. Прогнозна оценка
3. Вътрешен преглед
4. Договор
5. Доставяне
6. Затваряне

Тези шест етапа са представени с V-образни стрелки (\>), които избирате за разгъване във всеки тип обект на възможност, който създавате.

![Конфигуриране на бизнес процес в Dynamics 365](media/basic-guide-3.png)
 
Вашата организация може да използва различни обекти, за да представлява една и съща сделка в процеса на нейното развитие. В началото на процеса на продажба дадена сделка се представлява от обекта „Възможност“. С течение на времето и появата на повече подробности можете да използвате прогнозни оценки на високо ниво, за да създадете една или повече оферти. Ако една от тези оферти бъде прегледана от вътрешни и клиентски заинтересовани страни, сделката се представлява от обекта „Оферта“. След като клиентът приеме офертата, сделката се представлява от договор по проект или SOW. За да поддържа това поведение, BPF са структурирани така, че всеки етап в процеса да е свързан с различна таблица в базата данни.

Етапът **Квалифициране** в процеса на продажби може да бъде поддържан от обект „Възможност“. Етапите **Прогнозна оценка** и **Вътрешен преглед** могат да бъдат поддържани от обект „Оферта“. Етапите **Договор** , **Доставка** и **Затваряне** могат да бъдат поддържани от обект „Договор по проект“.

Докато премествате сделките през етапите, ще бъдете подканяни да създадете съответния запис на обект, който да ви помага и превежда през процеса. Етапите могат да бъдат условни. Ако например изисквате вътрешен преглед на оферта само ако офертата използва персонализирана ценова листа, можете да конфигурирате това условие в съответния етап на бизнес процеса. След това етапът **Вътрешен преглед** се показва само за оферти, които използват персонализирана ценова листа. За всички други сделки и оферти етапът **Прогнозна оценка** се следва от етапа **Договор**.

> [!NOTE]
> PSA има конкретни страници за обектите „Възможност“, „Оферта“, „Поръчка“ и „Фактура“. Трябва да създадете възможности, оферти, поръчки и фактури в Project Service, като използвате страниците с информация за проекта за тези обекти. Ако използвате друга страница, за да създадете запис, няма да можете да отворите записа от страницата **Информация за проекта**. Ако искате да отворите запис от страницата **Информация за проекта** , трябва да изтриете записа и да го създадете отново, като използвате страницата **Информация за проекта**. На страницата **Информация за проекта** бизнес логиката за всеки от тези типове обекти гарантира, че полето **Тип** на записа е зададено правилно и всички задължителни концепции са правилно инициализирани.

> ![Информация за проекта за нова поръчка](media/basic-guide-4.png)
 
## <a name="differences-between-project-service-automation-and-sales"></a>Разлики между Project Service Automation и Sales
Въпреки че процесът на продажби в PSA използва основните възможности на процеса на продажби в Sales, той има някои ключови разлики поради вариации в бизнес практиките на базирани на проекти организации. Ето някои примери:

- **Оферти по проект** – в Project Service Automation дадена оферта се затваря след създаване на договор по проекта от оферта. В Sales можете да запазите оферта отворена, след като сте я спечелили. Причината за тази разлика е, че съгласуването между оферта и договор по проект е по-добро за базирани на проекти организации. 
- **Активиране и редакции** – в PSA активиране и ревизии не се поддържат за оферти по проекти. В Sales дадена оферта може да бъде заключена, за да се предотвратят допълнителни редакции.
- **Затваряне на оферта като загубена или спечелена** – в PSA, когато оферта по проект бъде затворена като спечелена или загубена, възможността остава отворена. Всички други оферти за възможността се затварят като загубени. В Sales, когато дадена оферта бъде затворена като спечелена или загубена, потребителят бива подканен да предприеме действие по възможността. В зависимост от въведените от потребителя данни основната възможност може да бъде затворена или оставена отворена.

## <a name="tracking-revisions-to-quotes-and-project-plans-in-the-sales-cycle"></a>Проследяване на редакции на оферти и планове на проекти в цикъла на продажба
В PSA не можете да проследявате редакциите, които са направени в дадена оферта. Вместо това трябва да отбележите съществуващата оферта като **Затворена като загубена** и след това да създадете нова оферта. Можете да копирате оферта или да клонирате базирана на проект оферта с помощта на PSA.

## <a name="tracking-comments-and-approvals-of-quotes-and-project-contracts"></a>Проследяване на коментари и одобрения на оферти и договори по проекти
Можете да управлявате прегледа и одобрението на офертите и договорите по проекти, като използвате стената за записи и публикации. Вашата организация може да създава персонализирани работни потоци и добавки за присвояване, пренасочване, ескалиране и управление на уведомления за преглед и одобрение на работни елементи.
