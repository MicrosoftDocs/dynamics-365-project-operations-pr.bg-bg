---
title: Предлагане на ресурси за проекти
description: Тази тема предоставя информация относно предлагане на ресурси за проекти.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 03/28/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 2003f6f06912b0c47eb942aae17e509b00e19487
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: bg-BG
ms.lasthandoff: 02/15/2021
ms.locfileid: "5282995"
---
# <a name="propose-project-resources"></a>Предлагане на ресурси за проекти

[!include [banner](../includes/psa-now-project-operations.md)]

Мениджърите на ресурси могат да предлагат ресурс на мениджъра на проекта с помощта на заявка за ресурс.

1. От мрежата за заявки или от самата заявка изберете **Търсене на ресурси**.
2. На страницата **Асистент за планиране** изберете ресурса и след това в прозореца **Създаване на резервация на ресурс** в полето **Състояние на резервация** изберете **Резервиране**.

    ![Предложеният ресурс е избран](media/Resource-Management-image62.png)

Получават се следните актуализации на състоянието:

- На страницата **Асистент за планиране** индикаторите на състоянието се актуализират, за да покажат, че резервацията е предложена, а не е потвърдена.

    ![Индикатори на състоянието за предложена резервация на страницата „Асистент за планиране“](media/Resource-Management-image63.png)

- В заявката за ресурс състоянието се променя на **Нуждае се от преглед**.

    ![Състоянието на заявката за ресурс се променя на „Нуждае се от преглед“](media/Resource-Management-image64.png)

- В раздела **Екип** на проекта стойността на състоянието на общия член на екипа **Състояние на заявка** се променя на **Нуждае се от преглед**.

    ![Състояние на заявката за общ член на екипа е променено на „Нуждае се от преглед“ в раздела „Екип“](media/Resource-Management-image48.png)

Мениджърът на проекта може да приеме или да отхвърли предложението.

Когато мениджърите на ресурси обработват заявки за ресурси, те могат да използват някой от следните подходи:

- Предлагане на множество ресурси за удовлетворяване на търсенето, ако не е налице един ресурс за изпълнение на изискваните часове. Предложените часове след това се поделят между множество ресурси, които могат да удовлетворят необходимите часове. В този сценарий часовете не могат да се припокриват.
- Предлагане на по-малко ресурси, отколкото са необходими. В този сценарий капацитетът на предложения ресурс е по-малък от необходимите часове, които е посочил заявителят. Ето защо, когато заявителят приема предложените ресурси, се създава неизпълнено изискване за ресурси, за да се регистрира оставащото търсене.
- Резервиране на множество ресурси за удовлетворяване на търсенето, ако не е налице един ресурс за изпълнение на работата.
- Резервиране на по-малко ресурси, отколкото са необходими. В този сценарий резервираните часове са по-малко от необходимите. Системата ви напътства да предлагате ресурси вместо резервации, така че запитващият може да проверява и да проследява оставащото търсене.

## <a name="billable-utilization"></a>Платимо използване

Ресурсите могат да имат целево платимо използване. Това целево използване се дефинира като атрибут в ролята на ресурс по подразбиране или е зададено в записа на индивидуалния наличен ресурс. Изчисленията на използването се базират на действителните часове, които ресурсите са отчели с помощта на одобрените записи за време.

За изчисляване на използването се използват следните формули:

- Платимо използване = Платими действителни часове ÷ капацитет на ресурса
- Неплатимо използване = действителното време с ИД на тип фактуриране = неплатимо, бонусно или неналично ÷ капацитет на ресурса
- Вътрешно = действително време без договор за продажба ÷ капацитет на ресурса
- Капацитет на ресурса = работни часове на ресурса – извън офиса – неработни дни

Можете да намерите изгледа **Използване на ресурси** в прозореца **Ресурси**.

![Изглед „Използване на ресурси“](media/Resource-Management-image65.png)

Всяка клетка в мрежата представлява процента платимо използване на ресурса за даден период, като например ден, седмица или месец. За оцветяване на клетките се използват следните формули:

- **Зелено:** платимо използване \>= целево използване на ресурс
- **Жълто:** целево използване – 20 \<= платимо използване \< целево използване
- **Червено:** платимо използване \< целево използване – 20

Тъй като изгледът **Използване на ресурси** се базира на таблото на графика, можете да използвате възможностите за филтриране на таблото на графика, за да филтрирате резултатите си.

Мрежата изисква да зададете целево използване за ролята или за отделния ресурс. За да направите тази настройка, отидете на **Ресурси** \> **Роли на ресурси**.

Освен това трябва да бъде присвоена роля по подразбиране на всеки наличен ресурс. Отидете на **Ресурси** \> **Ресурси**. В раздела **Project Service** проверете дали е дефинирана роля на ресурс и дали полето **Е по подразбиране** за нея е зададено на **Да**. Можете да добавите допълнителни роли, където **Е по подразбиране = Не**. Ролята, където **Е по подразбиране = Да** се използва за оценка на използването на ресурса срещу целта за тази роля.

![Зададена роля по подразбиране](media/Resource-Management-image67.png)

В раздела **Project Service** можете също да зададете индивидуално целева използване за ресурса. Изчисляване на използването след това използва целевото използване за оценка на целта на ресурса вместо целта на ролята по подразбиране на ресурса.

Използването се показва за ресурс само ако този ресурс има одобрено, платимо време през периода, който е показан в мрежата.

## <a name="resource-availability"></a>Наличност на ресурс

Важно е мениджърите на ресурси да могат да преглеждат наличността на ресурси и да актуализират резервациите. В някои случаи няма официално търсене (заявка за ресурс), но мениджърът на ресурси трябва да отговаря на непланирано търсене, което идва чрез канали, като например имейл, телефонен разговор или незабавно съобщение. Мениджърите на ресурси използват таблото на графика, за да актуализират ресурсите и резервациите.

Работните часове на ресурса се използват като основа за изчисляване на наличността на ресурс. Резервациите на ресурси консумират капацитета на ресурсите.

![Табло на графика](media/Resource-Management-image68.png)

Таблото на графика използва цветове и оцветяване, за да показва резервации, наличност и надхвърлено количество резервации, както и състоянието на резервациите. Настройка в настройките на таблото на графика ви позволява да показвате легенда.

Ако до отделен наличен ресурс на таблото за планиране се появи стрелка надясно, ресурсът може да бъде разгънат, за да покаже подробности за работата, за която е резервиран ресурсът.

![Разгънат наличен ресурс в таблото на графика](media/Resource-Management-image69.png)

Тъй като Dynamics 365 Project Service Automation използва системата Universal Resource Scheduling, ако сте инсталирали също и Dynamics 365 Field Service, можете да прегледате подробностите за резервации на ресурси за проекти, работни поръчки и всички други обекти, към които сте разширили планирането.

![Подробности за резервации на ресурси за проекти и работни поръчки](media/Resource-Management-image70.png)

За да видите повече подробности за отделния ресурс, щракнете с десния бутон върху него, за да отворите картата на ресурса.

![Карта на ресурс](media/Resource-Management-image71.png)


[!INCLUDE[footer-include](../includes/footer-banner.md)]