---
title: Изключване на измерение на ценообразуване
description: Тази тема предоставя информация за това как да изключите персонализирани ценови измерения.
author: rumant
manager: AnnBe
ms.date: 09/18/2020
ms.topic: article
ms.prod: ''
ms.service: dynamics-365-customerservice
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 1a7c91ef70b1dd3697f6a8b5044c6ad4a14c4e74
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: bg-BG
ms.lasthandoff: 10/16/2020
ms.locfileid: "4071916"
---
# <a name="turning-off-a-pricing-dimension"></a>Изключване на измерение на ценообразуване

_**Отнася се за:** Проектни операции за сценарии, базирани на ресурси / без складови наличности, внедряване на Lite - сделка с проформа фактуриране_

Може да се наложи да преглеждате и актуализирате ценовата си стратегия на всеки няколко години. Всички актуализации, които правите, може да изискват да изключите съществуващо ценово измерение и да създадете ново. Например може да сте ценообразували преди по **Роля** , но сега сте решили да ценообразувате по **Трудов стаж**. Това може да изисква от вас да изключите **Роля** като ценово измерение и да създадете **Трудов стаж** като ново ценово измерение. 

Изключването на ценово измерение, независимо дали е стандартно, или персонализирано, може да се извърши, като се зададат полетата **Приложимо за разходи** и **Приложимо за продажби** на ценовото измерение на **Не**.

Когато обаче направите това, може да получите съобщение за грешка, **Ценовата величина не може да бъде актуализирана или изтрита, ако има свързани ценови записи.**

Това съобщение за грешка показва, че има ценови записи, които преди това са били настроени за измерението, което се изключва. Всички записи на **Цена на роля** и **Надценка над цена на роля** , които се отнасят към измерение, трябва да бъдат изтрити преди приложимостта на измерението да може да бъде зададена на **Не**. Това правило се отнася за стандартните ценови измерения и всички персонализирани ценови измерения, които може да сте създали. Причината за тази проверка е, че всеки запис на **Цена на роля** да има уникална комбинация от измерения. Например в ценова листа, наречена **Разходни ставки САЩ 2018** , имате следните редове за **Цена на роля**. 

| Стандартна длъжност         | Организационна единица    |Единица   |Цена  |Валута  |
| -----------------------|-------------|-------|-------|----------|
| Системен инженер|Contoso САЩ|Час| 100|USD|
| Старши системен инженер|Contoso САЩ|Час| 150| USD|


Когато изключите **Стандартна длъжност** като ценово измерение и програмата за ценообразуване търси цена, тя ще използва само стойността на **Организационна единица** от контекста на въвеждане. Ако **Организационната единица** на контекста на въвеждане е „Contoso САЩ“, резултатът ще бъде нееднозначен, защото и двата реда ще съвпадат. За да избегнете този сценарий, когато създавате записи **Цена на роля** , системата проверява дали комбинацията от измерения е уникална. Ако измерението се изключи, след като са създадени записите **Цена на роля** , това ограничение може да бъде нарушено. Затова е необходимо, преди да изключите дадено измерение, да изтриете всички редове за **Цена на роля** и **Надценка над цена на роля** , които имат попълнена тази стойност на измерение.
