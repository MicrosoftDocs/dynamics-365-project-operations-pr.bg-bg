---
title: Създаване на персонализирани полета и обекти
description: Тази тема обяснява как да създадете набори от опции и обекти в собственото си решение в платформата Power Apps.
author: Rumant
manager: kfend
ms.custom:
- dyn365-projectservice
ms.date: 11/26/2018
ms.topic: article
ms.prod: Project Service
ms.service: business-applications
ms.assetid: fb160bfd-e037-4a21-a968-3ff2e6e16481
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
ms.openlocfilehash: 7ee30e3bb6b8034ef226e2e9181195685355011f
ms.sourcegitcommit: 8c786230ef2a497280885b827162561776e2eb00
ms.translationtype: HT
ms.contentlocale: bg-BG
ms.lasthandoff: 03/24/2020
ms.locfileid: "3749350"
---
# <a name="create-custom-fields-and-entities"></a>Създаване на персонализирани полета и обекти 

Изпълнете следните стъпки всеки път, когато искате да създадете персонализиран набор от опции или обект в платформата Power Apps.  
Процедурите в тази тема трябва да бъдат изпълнени с помощта на уеб интерфейса на Project Service Automation (PSA).

> [!IMPORTANT]
> Препоръчваме ви да направите всички промени в персонализираните ценови измерения в отделно решение. Тази важна най-добра практика осигурява гъвкавост в бъдеще за актуализиране или премахване на промени, ако е необходимо, помага за повторното използване на вашата работа и улеснява пренасянето на тези промени на друг екземпляр. След като сте направили всички необходими промени, експортирайте това решение като **Завършено решение** и го импортирайте в други екземпляри, за да използвате отново настройката за ценообразуване.


## <a name="create-a-custom-solution-for-pricing-dimensions"></a>Създаване на персонализирано решение за ценови измерения
1. В PSA щракнете върху **Настройки** > **Решения** и след това щракнете върху **Нов**, за да създадете ново решение. 
2. Наименувайте решението, **Ценови измерения на \<име на организацията >**, въведете оставащата изисквана информация и след това щракнете върху **Запиши**.

> ![Създаване на персонализирано решение за ценови измерения](media/Creation-of-custom-pricing-dimension-solution.PNG)
  
## <a name="create-custom-fields-and-option-sets-in-the-pricing-dimension-solution"></a>Създаване на персонализирани полета и набори от опции в решението за ценови измерения

Ценовото измерение може да бъде набор от опции или обект. И двете трябва да бъдат създадени в решението за ценообразуване. Стъпките в тази процедура обясняват как да създадете измерения, базирани на обект, и измерения, базирани на набор от опции.

### <a name="entity-based-dimensions"></a>Измерения, базирани на обект

1. В PSA щракнете върху **Настройки**  > **Решения** и след това щракнете двукратно върху **Ценови измерения на \<име на вашата организация>**.
2. В мениджъра на решения, в левия навигационен екран, изберете **Обекти**.
3. Щракнете върху **Нов**, за да създадете нов обект, наречен **Стандартна длъжност**. Въведете останалата необходима информация и след това щракнете върху **Запиши**.

> ![Дефиниране на обекта „Стандартна длъжност“](media/Standard-Title-entity-definition.png)


### <a name="option-set-based-dimensions"></a>Измерения, базирани на набор от опции 
Можете да създадете две измерения, базирани на набор от опции. Използвайте **Месторабота на ресурса** за проследяване на цената на работа в местоположението **У дома** и работа **На място** и използвайте **Работни часове за ресурси** със стойности **Редовни** и **Извънредни**, за да приложите надценка, когато работата е завършена.


1. В PSA щракнете върху **Настройки**  > **Решения** и след това щракнете двукратно върху **Ценови измерения на \<име на вашата организация>**. 
2. В мениджъра на решения, в левия навигационен екран, изберете **Набори от опции**. 
3. Щракнете върху **Нов**, за да създадете нов набор от опции, въведете останалата изисквана информация и след това щракнете върху **Запиши**.

> ![Ценово измерение, базирано на набор от опции, наречено „Месторабота на ресурс“ ](media/Option-set-PD-called-Resource-Work-Location.png)

> ![Ценово измерение, базирано на набор от опции, наречено „Работни часове на ресурс“ ](media/Option-set-PD-called-Resource-Work-Hours.PNG)


## <a name="create-data-for-entity-based-dimensions"></a>Създаване на данни за измерения, базирани на обекти

Можете ръчно да създавате данни за измерения, базирани на обекти, или с помощта на импортиране в Microsoft Excel или обаждане на отдела по обслужване. Използвайте стъпките в тази процедура, за да създадете две стандартни заглавия **Системен инженер** и **Старши системен инженер** от базираното на обект измерение **Стандартна длъжност**. Ако данните, които искате да създадете, са малки, както в следващия пример, можете да използвате стандартен формуляр.

1. В PSA щракнете върху **Разширено търсене**. Изберете обекта, **Стандартна длъжност** и след това щракнете върху **Резултати**. Всички редове в обекта **Стандартна длъжност** ще бъдат показани.
2. Щракнете върху **Нов**. В полето **Име** въведете „Системен инженер“ и след това щракнете върху **Запиши**.
3. Затворете формуляра. 
4. Повторете стъпки 1 – 3, за да създадете друга стандартна длъжност за „Старши системен инженер“.

> ![Примерни данни за обект „Стандартна длъжност“ ](media/ST-data.png)

## <a name="add-all-required-psa-entities-and-related-components-to-the-pricing-dimension-solution"></a>Добавяне на всички необходими обекти в PSA и свързаните компоненти в решението за ценови измерения
Ще трябва да добавите следните обекти на Project Service към вашето решение за ценообразуване. Използвайте стъпките в тази процедура, за да направите някои важни промени на схемата в решението за ценообразуване, така че обектите да разберат новите ценови измерения.

1. В PSA щракнете върху **Настройки**  > **Решения** и след това щракнете двукратно върху **Ценови измерения на \<име на вашата организация>**. 
2. В мениджъра на решения, в левия навигационен екран, изберете **Добавяне на съществуващи**  >  **Обекти**.
3. В диалоговия прозорец **Компоненти на решения** изберете следните обекти:

- Действителни данни
- Наличен ресурс
- Ред за прогнозна оценка
- Подробности за ред на фактура
- Счетоводен запис
- Подробности за ред на договор по проект
- Член на екипа на проект
- Подробности за ред на оферта
- Надценка над цена на роля
- Цена на роля 
- Запис за време 

> ![Добавяне на съществуващи обекти към решението за ценови измерения](media/Existing-entities-to-PD-solution.png)

> ![Избор на компоненти на решението](media/Dimension-Components.png)

> [!NOTE]
> Уверете се, че сте включили всички формуляри и изгледи за всеки от избраните обекти.

4. Когато бъдете подканени да включите зависими обекти за обектите, избрани по-горе, щракнете върху **Не**.

> ![Не включвай всички свързани компоненти](media/Do-not-include-required.png)


