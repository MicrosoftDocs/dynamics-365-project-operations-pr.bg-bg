---
title: Групи единици и единици
description: Тази тема предоставя информация за групите единици и единиците.
author: rumant
manager: kfend
ms.service: dynamics-365-customerservice
ms.custom:
- dyn365-projectservice
ms.date: 03/05/2019
ms.topic: article
ms.prod: ''
ms.technology: ''
ms.assetid: b5422be3-5bfc-4ee2-b19a-4eca68813ff2
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
ms.openlocfilehash: fc2dde2d9471f8585c190a65f3ad9b32de75af86
ms.sourcegitcommit: 8c786230ef2a497280885b827162561776e2eb00
ms.translationtype: HT
ms.contentlocale: bg-BG
ms.lasthandoff: 03/24/2020
ms.locfileid: "3749388"
---
# <a name="unit-groups-and-units"></a>Групи единици и единици

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Групите единици и единиците са основни обекти в Microsoft Dynamics 365. Единицата е единична мерна единица, а няколко единици могат да бъдат групирани в групи единици. Група единици понякога се нарича график на единици в потребителския интерфейс (UI) на Dynamics 365. 

Ето няколко примера за единици и групи единици:
 
- **Група единици**: разстояние 
    - **Единици**: миля, километър и така нататък.
- **Група единици**: време
    - **Единици**: час, ден, седмица и така нататък. 

Когато настройвате няколко единици в група единици, трябва също да настроите коефициент на преобразуване между тях, като определите първата единица, която сте настроили по подразбиране или като основна единица за групата единици. 

Например в група единици **Време**, ако настроите **Час** като първа единица, системата определя **Час** като единица по подразбиране. Ако следващата единица, която настройвате, е **Ден**, трябва да настроите коефициент на преобразуване за **Ден** в **Час**. Ако след това добавите **Седмица** като трета единица, трябва да настроите коефициент на преобразуване за **Седмица** в **Ден** или **Час**. 

Следващото изображение показва примерна настройка за единицата **Ден**, където полето **Количество** показва броя на часовете в един ден, и **Седмица**, където полето **Количество** показва броя на дните в една седмица.

> ![Група единици: информационна страница](media/advanced-2.png)

## <a name="using-units-and-unit-groups"></a>Използване на единици и групи единици

Dynamics 365 Project Service Automation използва единици и групи единици за обработка на оценки и записи за разходи и време. 

За разходи всяка категория разходи има група единици и единица по подразбиране. Тези стойности се въвеждат като стойности по подразбиране за записи в ценова листа за категории разходи. 

Например имате категория разходи, която се нарича **Пробег**. Тя има група единици, която се нарича **Разстояние** и единица по подразбиране, която се нарича **Миля**. Ако настроите група единици **Разстояние**, така че да има две единици (**Миля** и **Километър**), можете да зададете две цени за категорията **Пробег** в една ценова листа: цена на миля и цена на километър.

| Категория разходи  | Група единици  | Единица      | Метод на ценообразуване  | Единична цена  |
|-------------------|---------------|-----------|-------------------|-------------------|
| Пробег           | Разстояние      | Миля      | Единична цена    | 10 USD            |
| Пробег           | Разстояние      | Километър | Единична цена    |  6 USD            |

Когато въведете разход по проект, системата определя цената чрез комбинацията от категорията и единицата за разхода. 

| Описание на разхода        | Категория разходи  | Единица  | Количество  | Единична цена   |
|----------------------------|---------------------|-------|-----------|----------------|
| Шофиране до местоположението на клиента | Пробег             | Миля  | 10        | 10 USD         |

За време всяка заглавка на ценова листа има поле **Единица за време по подразбиране**. Стойността се задава, когато създавате заглавката на ценовата листа. Тази единица след това се използва за задаване на всички базирани на роли цени в тази ценова листа.

Редовете за прогнозна оценка за полето **Време по офертата** могат да бъдат изразени във всяка единица време. Редовете за прогнозна оценка на записи за проекти и време обаче могат да използват само единицата за време **Час**. Ако единицата на реда за запис за време или реда за прогнозна оценка не съвпада с единицата в реда на ценовата листа за тази роля, системата конвертира цената в единиците, дефинирани в прогнозната оценка на проекта или в действителната транзакция на проекта.

Следващият пример показва как PSA използва групите единици, единиците и коефициентите на преобразуване.
- Единици

   - **Група единици**: време 
   - **Единици**: час 
    
    - **Ден** – коефициент на преобразуване: 8 часа       
    - **Седмица** – коефициент на преобразуване: 40 часа  
        
- Настройка на ценовата листа на проект А:

    - **Име**: Продажни цени 2016 Обединено кралство 
    - **Единица за време по подразбиране**: ден 
    - **Валута**: GBP

| Роля      | Група единици | Единица | Организационна единица | Цена   |
|-----------|------------|------|---------------------|---------|
| Разработчици | Време       | Day  | Contoso ОК          | 800 GBP |

### <a name="time-entry"></a>Запис за време

Следващата таблица показва получената транзакция от страна на продажбите, създадена от PSA за тричасов проект.


| Проект   | Задача    | Роля      | Количество | Единица  | Единична цена | Сума на нефактурираните продажби |
|-----------|---------|-----------|----------|-------|------------|-----------------------|
| Проект А | Дизайн  | Разработчици | 3        | Час  | 100 GBP    | 300 GBP               |

## <a name="time-unit-faq"></a>ЧЗВ за единици за време

### <a name="does-psa-convert-to-different-units-in-the-case-of-expenses"></a>PSA преобразува ли в различни единици в случай на разходи?
Не. Преобразуването на единици работи само за време. За разходи, ако системата не може да намери цена за комбинацията от категория разходи и единица, цената се задава на 0,00 по подразбиране.

### <a name="why-does-psa-convert-time-units"></a>Защо PSA преобразува единици за време?
В някои държави или региони има законово изискване ставките за фактуриране да бъдат настроени в дни. Договарянето на цената и отстъпките по време на цикъла на офериране се извършва чрез използване на дневни ставки за всяка платима роля. Прогнозната оценка за графика и записът за време се извършват в часове. За да поддържа тази разлика в единиците за време, PSA ги преобразува.

### <a name="can-time-units-be-changed-on-project-estimates"></a>Могат ли единиците за време да бъдат променени в прогнозните оценки на проекта?
Не. Прогнозната оценка на графика в момента е ограничена до часове и не може да бъде променяна.

### <a name="can-units-and-unit-groups-be-edited-deleted-and-added"></a>Могат ли единиците и групите единици да бъдат редактирани, изтривани и добавяни?
Да. С изключение на групата единици **Време** и единицата **Час** всички единици могат да бъдат изтривани или редактирани и могат да се добавят нови единици. В PSA групата единици **Време** и единицата **Час** не могат да бъдат изтрити. Те обаче могат да бъдат актуализирани с преведен текст за полето **Име**.
